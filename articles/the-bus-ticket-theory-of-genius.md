# The Bus Ticket Theory of Genius 

**Kaynak:** [http://paulgraham.com/genius.html](http://paulgraham.com/genius.html)

**Yazar:** Paul Graham

**Çeviren:** İrem Akyol

## Türkçe

Kasım 2019

Herkes büyük bir iş yapmanın doğal yetenek ve kararlılık gerektirdiğini bilir fakat herkesin tam olarak kavrayamadığı üçüncü bir etmen daha vardır: belirli bir konuya takıntılı ilgi.

Bu noktayı açıklarken bir grup insanla aramdaki saygınlığı kaybetmem gerek ve bunun için otobüs bileti koleksiyoncularını seçeceğim. Onlar eski otobüs biletlerini toplayıp saklayan insanlar. Birçok koleksiyoncu gibi onların da topladıkları şeylerin ince ayrıntılarına karşı takıntı derecesinde ilgileri var. Diğer insanlar için hatırlanması zor olan farklı bilet türleri arasındaki ayrımı onlar fark edebilir ve hatırlayabilirler. Çünkü bunu yeterince umursamıyoruz. Eski otobüs biletleri hakkında bu kadar düşünerek zaman harcamanın nasıl bir amacı var ki?

Bu da bizi bu tür bir takıntının ikinci özelliğine götürür: bir amacın olmaması. Bir otobüs bileti koleksiyoncusunun sevgisi bir kâr amacı taşımaz. Bunu bizi etkilemek ya da zengin olmak için değil kendi mutlulukları için yapıyorlar.

Büyük işler başarmış insanların hayatlarına baktığınızda tutarlı bir kalıp görürsünüz. Genellikle bir otobüs bileti koleksiyoncusunun akranlarının çoğuna amaçsız, argo bir tabirle işsiz gibi görünen bir şeye saplantılı ilgileriyle başlarlar. Darwin'in Beagle ile yaptığı yolculukla ilgili kitabının en çarpıcı özelliklerinden biri, onun doğa tarihine duyduğu derin ilgidir. Onun bu ilgisi sonsuz gibi görünürdü. Aynı şekilde Ramanujan da saatlerce oturarak arduvazı[1] üzerinde serilere neler olduğu üzerinde çalışırdı.  

Onların bunu daha sonraki keşiflerine "zemin hazırlamak" için yaptıklarını düşünmek büyük bir hata olacaktır. Bu metafor çok farklı maksatlar da barındırır. Tıpkı otobüs bileti koleksiyoncuları gibi onlar bunu yapıyorlar çünkü bunu yapmayı seviyorlar.

Ancak Ramanujan ile bir otobüs bileti koleksiyoneri arasında elbet farklılıklar vardır. Seriler önemlidir ama otobüs biletleri önemli değildir.

Eğer bir cümlede bir dehanın tarifini yapmam gerekseydi o bu olurdu: önemli şeylere kâr amacı taşımadan takıntılı olmak.

Diğer iki malzemeyi unutmuyor muyum? Düşündüğünüzden daha az. Bir konuya takıntılı ilgi hem kabiliyetin temsilcisidir hem de kararlılığın yerine geçer. Eğer yeterli matematik yeteneğiniz yoksa serileri ilginç bulmazsınız. Ayrıca bir şeye takıntılı derecede ilgi duyduğunuzda çok fazla kararlılığa ihtiyacınız olmaz. Merak sizi kendine çekerken kendinizi ona ittirmenize gerek yoktur. 

Bir takıntılı ilgi size yapabileceği ölçüde şans bile getirebilir. Şans Pasteur'ün dediği gibi hazırlıklı zihinden yanadır ve eğer ortada takıntılı bir zihin varsa o da hazırlıklıdır.

Bu tür bir takıntının en önemli özelliği kâr amacı taşımamasıdır. Sadece istekliliğe karşı filtre olduğu için değil, aynı zamanda yeni fikirler keşfetmenize yardımcı olur.

Yeni fikirlere öncelik eden yollar gelecek vaadetmiyor gibi görünür. Eğer gelecek vaadetseydi olsaydı diğer insanlar onu çoktan keşfederdi. Büyük işler yapan insanlar, başkalarının gözden kaçırdığı bu yolları nasıl keşfeder? Onlar hakkındaki popüler efsane basitçe daha iyi görüşe sahip olmaları: onlar çok yetenekli böylece başkalarının kaçırdığı yolları görebilirler. Ancak büyük keşiflerin nasıl yapıldığına baktığınızda öyle olmadığını fark edersiniz. Darwin bireysel türlere büyük bir keşife yol açacağını gördüğü ve başkası yapmadığı için ilgi göstermedi. O bu tür şeylere gerçekten ama gerçekten ilgiliydi. 

Darwin onu kapatamazdı. Ramanujan da. Onlar gizli yolları gelecek vaadediyor göründüğü için keşfetmediler ama yardım edemedikleri için keşfettiler. Sadece hırslı birinin görmezden geleceği yolları izlemelerine izin veren şey buydu.

Hangi akıl sahibi insan iyi bir roman yazmanın yolunun Tolkien gibi yıllarını hayalı bir elf dili oluşturmaktan ya da Trollope gibi Kuzebatı Britanya'daki tüm evleri ziyaret etmekten geçeceğini bilebilir ki? Tolkien ve Trollope dahil hiçkimse bilemezdi.

Otobüs bileti teorisi, Carlyle'ın dehanın sonsuz derecede zahmete katlanmak olduğu tanımına çok benzer fakat arada iki fark var. Otobüs bileti teorisi, zahmete katlanmak için bu sonsuz kapasitenin kaynağının Carlyle'ın kast ettiği gibi bitmek bilmeyen gayretin değil koleksiyonerlerin sahip olduğu türden ilginin olduğunu açıklığa kavuşturur. Aynı zamanda önemli bir nitelik katar: önemli bir şey hakkında zahmete katlanabilecek sonsuz kapasite.

Peki önemli olan şey nedir? Asla tam olarak emin olamazsınız. Bu kesin olan bir şey çünkü hiçkimse size ilgi duyduğunuz şey üzerinde çalışarak yeni fikirler keşfedeceğiniz gelecek vaadeden yolların hangileri olduğunu söyleyemez. 

Ancak bir saplantının önemli olup olmadığını tahmin etmek için kullanabileceğiniz bazı yöntemler vardır. Örneğin başkasının ürettiği bir şeyi tüketmek yerine kendiniz üretiyorsanız bu gelecek vaadedicidir. Eğer ilgilendiğiniz bir şey zorsa, özellikle [diğer insanlar için sizin için olduğundan daha zorsa](http://paulgraham.com/work.html) bu daha da gelecek vaadedicidir. Ayrıca yetenekli insanların takıntıları daha gelecek vaadedici ve umut vericidir. Yetenekli biri rastegele bir şeye ilgi duyuyorsa o, o kadar da rastgele değildir.

Ama asla emin olamazsınız. Aslında, eğer doğruysa endişe verici şöyle bir fikir var: büyük işler yapabilmek için çok fazla vakit harcamak zorundasınız.

Birçok farklı alanda ödülle risk doğru orantılıdır. Eğer bu kural geçerliyse, o zaman büyük işlere öncülük edecek olan yolları bulmanın yolu göründüğü kadar ümitsiz olduğu ortaya çıkan şeyler için çabalamaktan geçer. 

Bunun doğru olduğundan pek emin değilim. Bir yandan ilgilendiğiniz bir şey üzerinde sıkı çalışırken çok fazla vakit harcamak şaşırtıcı bir şekilde zor görünüyor. Ancak öte yandan risk ve ödül arasındaki ilişki o kadar güçlü görünüyor ki riskin oluştuğu her yerde geçerli gibi görünüyor. [Newton](http://paulgraham.com/disc.html)'un durumu, en azından, risk/ödül kuralının burada geçerli olduğunu gösteriyor. Newton eşi benzeri görülmeyen verimlilikte belirli bir takıntısıyla meşhurdur: dünyayı matematiği kullanarak tanımlamak. Ancak onun tamamen zaman kaybı gibi görünen iki takıntısı daha vardı: simya ve teoloji. O ise net bir şekilde önde bitirdi. Şimdilerde fizik dediğimize yatırdığı bahis o kadar fazlaydı ki diğer ikisini fazlasıyla telafi etmişti. Ancak diğer ikisi üzerinde böylesine büyük keşifler yapmak için büyük riskler alması gerekli miydi? Bilmiyorum.

İşte endişe edici bir fikir daha: biri tüm kötü bahisleri yapabilir mi? Bu büyük ihtimalle sıklıkla yaşanıyordur ancak bunu yaşayan insanlar ünlü olmadığı için ne kadar sıklıkla olduğunu bilemiyoruz.

Bu yalnızca izlenen bir yolun getirilerini tahmin etmenin zorluğu değildir. Onlar zamanla önemli ölçüde değişebilirler. Örneğin 1830 doğa tarihine takıntılı bir ilgi duymak için gayet iyi bir zamandı. Eğer Darwin 1809 yerine 1709'da doğmuş olsaydı adını hiç duymayabilirdik.

Böyle bir belirsizlik karşısında ne yapılabilir? Birinci çözüm iddiamızı kısıtlamak, bu durumda bu kendi özel takıntılarınız yerine açıkça gelecek vaadeden yolları takip etmek anlamına gelir. Her kısıtlamada olduğu gibi bu durumda da riski azaltarak ödülü azaltmış olursunuz. Geleneksel olarak daha iddialı bir yol izlemek için sevdiğiniz şey üzerinde çalışmaktan vazgeçerseniz keşfedebileceğiniz harika bir şeyi kaçırabilirsiniz. Bu da her zaman yaşanmak zorunda belki her iddiası başarısız olmuş bir dehadan bile daha sık şekilde. 

Diğer bir çözüm ise kendinize farklı ilgi alanlarına ilgi duymak için izin vermektir. Eğer şimdiye kadar işe yarıyor gibi görünen eşit derecede samimi ilgi alanlarınız arasında geçiş yaparsanız yükselişinizi azaltmazsınız. Ancak şöyle de bir tehlike vardır: Çok farklı projelerde çalışırsanız hiçbirinde derinleşemeyebilirsiniz. 

Otobüs bileti teorisiyle ilgili ilginç bir şey de, farklı türden insanların neden farklı işlerde başarılı olduklarını açıklamaya yardımcı olabilmesidir. İlgi, yetenekten çok daha heterojen bir şekilde dağılmıştır. Eğer büyük bir iş yapmak için ihtiyacınız olan tek şey yetenekse ve yetenek eşit şekilde dağıtılmışsa çeşitli alanlarda gerçekten büyük işler yapanlar kişiler arasında gördüğümüz çarpık dağılımları açıklamak için ayrıntılı teoriler geliştirmeniz gerekir. Belki çoğu çarpıklığın çok daha basit bir açıklaması vardır: farklı insanlar farklı şeylere ilgilidir.

Otobüs bileti teorisi ayrıca insanların neden çocuk sahibi olduktan sonra büyük işler yapma olasılığının azaldığını açıklar. Burada ilgi sadece dış engellerle değil çoğu insan için son derece güçlü olan başka bir ilgiyle rekabet etmek zorunda kalır. Çocuk olduktan sonra çalışmaya zaman ayırmak zorlaşır ancak bu işin kolay kısmıdır. Değişen asıl şey, sizin uğraştığınız şeyle daha fazla ilgilenmek istememenizdir.

Ancak otobüs bileti teorisinin en heyecan verici kısmı, büyük işler yapmak için cesaretlendirmenin yollarını önermesidir. Eğer dehanın tarifi doğal yetenek + sıkı çalışmak ise yapabileceğimiz tek şey çok yetenekli olduğumuzu umut etmek ve elimizden geldiğince çok çalışmaktır. Eğer ilgi tarifin gizli malzemesiyse ilgiyi geliştirerek bir dehayı yetiştirebiliriz.

Örneğin çok hırslı olanlar için otobüs bileti teorisi büyük işler yapmanın yolunun biraz rahatlamaktan geçtiğini öne sürüyor. Dişinizi sıkıp akranlarınızın hemfikir olduğu gelecek vaadeden araştırma alanını takip etmek yerine belki de bir şeyleri sadece eğlencesine denemelisiniz. Eğer takılıp kalırsanız bu içinden çıkacağınız bir yol olabilir. 

[Hamming](http://paulgraham.com/hamming.html)'in ünlü çift namlulu sorusunu her zaman sevmişimdir: Alanınızdaki en önemli problemler nelerdir ve neden bunlardan biri üzerinde çalışmıyorsunuz? Bu sizi kendinize getirmek için iyi bir yoldur ancak sizi biraz fazla zorlayabilir. En azından kendinize şunu sormanız faydalı olabilir: Muhtemelen önemli olmayacak ama gerçekten ilginç olacak bir şey üzerinde çalışmak için bir yıl izin alabilseydiniz bu ne olurdu? 

Otobüs bileti teorisi aynı zamanda yaşlandıkça yavaşlamaktan kaçınmanın bir yolunu da önerir. Belki de yaşlandıkça insanların daha az yeni fikre sahip olmasının nedeni sadece avantajlarını kaybetmeleri değildir. Bunun nedeni bir kez yerleştikten sonra artık genç olduğunuz ve kimsenin ne yaptığınızı umursamadığı zamanlardaki gibi sorumsuz yan projelerle uğraşamamanız olabilir. 

Çözüm gayet açıktır: sorumsuz kalmak. 


[1] Çevirmen Notu: Arduvaz(slate) linkteki görselde Ramanujan'ın elinde tuttuğu, üzerine yazı yazılabilen bir araçtır. https://www.imsc.res.in/~rao/ramanujan/newnow/images/slate.jpg
 
