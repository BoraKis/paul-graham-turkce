# The Island Test

**Kaynak:** [http://paulgraham.com/island.html](http://paulgraham.com/island.html)

**Yazar:** Paul Graham

**Çeviren:** İrem Akyol

## Türkçe

Temmuz 2006

Neye bağımlı olduğunuzu fark etmeniz için çok kullanışlı bir test keşfettim. Hafta sonunu Maine sahilindeki küçük bir adada bir arkadaşınızın evinde geçireceğinizi hayal edin. Adada hiç dükkan yok ve adada kaldığınız süre boyunca oradan ayrılamıyorsunuz. Ayrıca daha önce o evde hiç bulunmadınız. Bu yüzden herhangi bir evden daha fazlasına sahip olduğunu varsayamazsınız.

Kıyafet ve kişisel bakım eşyalarının yanı sıra neyi bavulunuza yerleştireciksiniz? İşte o şey bağımlı olduğuuz şeydir. Örneğin, kendinizi bavulunuza bir şişe votka koyarken bulursanız (her ihtimale karşı) durup bunun hakkında düşünmek isteyebilirsiniz.

Benim için bavulda olması gerekenler listesi dört şeydir: kitaplar, kulak tıkaçları, defter ve kalem.

Düşünsem adaya gelirken getirebileceğim müzik ya da çay gibi başka şeyler de bulabilirim ancak onlar olmadan da yaşayabilirim. Sadece bir haftalığına bulunacağım bir evde çay olmaması riskini göze alamayacak kadar kafein bağımlısı değilim.

Sessizlikse tamamen farklı bir konu. Maine kıyılarındaki bir adaya giderken kulak tıkacı takmanın biraz tuhaf göründüğünü fark ettim. Eğer herhangi bir yer sessiz olmalıysa, bu olmalıdır. Ya eğer yan odadaki kişi horluyorsa? Peki ya orada basketbol oynayan bir çocuk olsa? (pat, pat, pat,... pat.) Neden bunu riske atalım ki? Kulak tıkaçları zaten küçük.

Bazen gürültülü ortamlarda düşünebilirim. Eğer bir projede ivme kazandıysam gürültülü ortamda çalışabilirim. Havaalanında bir makale düzenleyeblirim ya da kod derleyebilirim. Ancak havaalanları o kadar da kötü değildir, çoğu gürültü beyazımsıdır.[1] Duvardan gelen bir sitcom'un sesiyle ya da sokakta dumb-dumb diye müzik çalan bir arabanın sesiyle çalışamazdım.




[1] Çevirmen notu: Beyaz gürültü(white noise) farklı frekanstaki seslerin bir araya gelmesiyle oluşan insanı rahatsız etmeyen sesler bütünüdür. 

