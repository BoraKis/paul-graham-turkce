**Orijinal isim: How People Get Rich Now**
**Kaynak: http://www.paulgraham.com/richnow.html**
**Çeviren: Güldeniz Bektaş**

## İnsanlar Artık Nasıl Zengin Oluyor

1982 yılından beri her yıl Forbes magazin Amerika’nın en zenginleri listesini yayınlıyor. Eğer 1982 yılındaki en zengin 100 kişi ile 2020 yılındaki en zengin 100 kişiyi karşılaştırırsak, bazı büyük farklılıklar fark ederiz.

1982’de en yaygın zenginlik kaynağı mirastı. En zengin 100 kişiden 60’ına atasından miras kalmıştı. Sadece 10 du Pont varisi vardı. 2020 yılına gelindiğinde mirasçıların sayısı yarıya inmişti, en büyük 100 servetten sadece 27'sini oluşturuyordu.

Mirasçıların yüzdesi neden azalmış olabilir? Miras vergisi arttığı için değil. Aslında, bu dönemde önemli ölçüde azaldılar. Mirasçı yüzdesinin azalmasının nedeni daha az kişinin büyük servetleri alması değil, daha fazla insanın bunları kazanmasıdır.

İnsanlar bu yeni büyük servetleri nasıl yapıyorlar? Kabaca dörtte üçü şirket açarak ve dörtte biri yatırım yaparak. 2020 yılının 73 yeni servetinin 56’sı kurucuların ya da eski çalışanların öz sermayesi (52 kurucu, 2 eski çalışan ve 2 kurucunun eşi) ve 17’si yatırım fonlarının yönetiminden kaynaklanmaktadır.

1982 yılındaki en zengin 100 Amerikalının arasında hiç sermaye yöneticisi yoktu. Yatırım sermayeleri ve özel sermaye şirketleri 1982’de mevcuttu ama kurucularından hiçbiri ilk 100’e girecek kadar zengin değildi. İki şey değişti: sermaye yöneticileri yüksek getiri elde etmenin yeni yollarını keşfettiler ve daha fazla yatırımcı paralarıyla onlara güvenmeye başladı.

Ama artık yeni servetlerin ana kaynağı yeni kurulan şirketler ve veriye baktığınızda, orada da büyük değişiklikler görürsunuz. Şimdi şirket kuran insanlar 1982 yılında kuranlara göre daha zengin oluyorlar çünkü şirketler farklı şeyler yapıyor.

1982 yılında yeni servetin iki baskın kaynağı vardı: petrol ve gayrimenkul. 1982 yılında ki 40 yeni servetten en az 24’ü esas olarak petrol ya da gayrimenkuldan kaynaklanıyordu. Şimdi ise sadece küçük bir kısmı: 2020 yılında 73 yeni servetten 4’ü gayrimenkulden ve sadece ikisi petrolden kaynaklanıyor.

2020 yılında kadar en büyük yeni servet kaynağı “teknoloji” şirketleri olarak adlandırılan şirketlerdi. 73 yeni servetten 30 kadarı bu tür şirketlerden geliyor. Bunlar özellikle zenginlerin en zenginleri arasında yaygındır: 2020  yılındaki ilk 10 servetten 8’i bu türden yeni servetlerdi.

Muhtemelen teknolojiyi bir kategori olarak ele almak biraz yanıltıcı. Amazon gerçekten bir perakendeci ve Tesla bir araba üreticisi değil mi? Evet ve hayır. Belki 50 yıl içinde, teknoloji dediğimiz şey hafife alındığında bu iki işletmeyi aynı kategoriye koymak doğru olmayacaktır. Ama en azından şimdiki zamanda kesinlikle onları birbirinden ayıran ortak bir şey paylaşıyorlar. AWS’yi hangi perakendeci başlatır? Hangi araba üreticisi aynı zamanda roket şirketi olan biri tarafından yönetilir?

En büyük 100 servetin arkasındaki teknoloji şirketleri, aynı zamanda risk sermayedarların hemen yatırım yapacağı, diğerlerinin ise çoğunlukla yatırım yapmadığı şirketler olmaları ile iyi farklılaşmış bir grup oluşturuyorlar. Ve bunun bir nedeni var: bunlar sadece gerçekten azimli ve anlaşma yapmada iyi olan bir CEO’dan ziyade, çoğunlukla daha iyi teknolojiye sahip olarak kazanan şirketler.

Bu ölçüde, teknoloji şirketlerinin yükselişi niteliksel bir değişimi temsil ediyor. 1982 Forbes 400’ün petrol ve emlak patronları daha iyi teknoloji üreterek kazanmadılar. Gerçekten yönlendirilerek ve anlaşma yapmada iyi oldukları için kazandılar. Ve gerçekten de, bu zengin olma yolu o kadar eskidir ki Sanayi Devrimi’nden önce gelir. 16. ve 17. yüzyıllarda Avrupa kraliyet evlerinin (sözde) hizmetinde zengin olan saraylılar da, kural olarak, gerçekten azimliydi ve anlaşma yapmakta iyiydiler.

Gini katsayısından daha ileri bakmayan insanlar 1982 dünyasını eski güzel günler olarak görürler çünkü o zamanlar zengin olanlar o kadar zengin olmadılar. Ama eğer nasıl zengin olduklarını araştırırsanız, o eski güzel günler o kadar da güzel görünmez. 1982 yılında en zengin 100 insanın %84’ü mirasla, doğal kaynakları dönüştürerek ya da gayrimenkul anlaşmaları yaparak zengin oldular. Bu gerçekten en zengin insanların teknoloji şirketi kurarak zengin olduğu bir dünyadan daha mı iyi?

Neden insanlar eskisine göre daha fazla yeni şirket kuruyor ve bundan zengin oluyorlar? İlk sorunun cevabı, ilginç bir şekilde, yanlış yazılmasıdır. İnsanların neden yeni şirket kurduğunu değil neden tekrar şirket kurduklarını sormalıyız.

1982 yılında, New York Herald Tribune tüm Amerikalı milyonerlerin bir listesini oluşturdu. 4047 tanesini buldular. Peki kaçı servetini miras almış? Sadece %20’si, bugünkü mirasçıların oranından az. Ve yeni servetlerin kaynaklarını araştırdığınızda, 1892 bugüne daha çok benziyor. Hugh Rockoff, “en zenginlerin çoğunun … yeni seri üretim teknolojisinden ilk avantajlarını elde ettiğini” buldu.

Yani anomali burada 2020 yılı değil, 1982 yılı. Asıl soru, neden 1982 yılında çok az insanın yeni şirket kurarak zengin olduğu. Ve cevap şu ki, Herald Tribune’nün listesi hazırlanırken bile, Amerikan ekonomisini bir konsolidasyon dalgası süpürüyordu. 19. yüzyılın sonlarında ve 20. yüzyılın başlarında, J. P. Morgan gibi finansörler binlerce küçük şirketi, ölçek ekonomilerine hakim olan birkaç yüz dev şirkette birleştirdi. 2. Dünya Savaşı’nın sonuna kadar, Michael Lind’in yazdığı gibi, “ekonominin ana sektörleri ya hükümet destekli karteller olarak örgütlendi ya da birkaç oligopolistik şirket tarafından yönetildi”.

1960'da, bugün startup kuran insanların çoğu onlardan biri için çalışmaya giderdi. 1890'da ve 2020'de kendi şirketini kurarak zengin olabilirdin, ancak 1960'da bu gerçekten uygulanabilir bir seçenek değildi. Piyasalara girmek için oligopolleri kıramazdınız. Dolayısıyla 1960'taki prestijli yol, kendi şirketinizi kurmak değil, mevcut bir şirkette kurumsal merdiveni tırmanmaktı.

Herkesi şirket çalışanı yapmak ekonomik eşitsizliği (ve diğer her türlü varyasyonu) azalttı, ancak normal modeliniz 20. yüzyılın ortasıysa, bu konuda çok yanıltıcı bir modeliniz var. J. P. Morgan'ın ekonomisinin sadece bir aşama olduğu ortaya çıktı ve 1970'lerden başlayarak dağılmaya başladı.


Neden dağıldı? Kısmen yaşlanma. 1930'da ölçek ve verimlilik modeli gibi görünen büyük şirketler 1970'e gelindiğinde gevşemiş ve şişmişti. 1970'e gelindiğinde ekonominin katı yapısı, çeşitli grupların kendilerini piyasa güçlerinden yalıtmak için inşa ettikleri rahat yuvalarla doluydu. Carter yönetimi sırasında federal hükümet bir şeylerin ters gittiğini fark etti ve "deregülasyon" olarak adlandırdıkları bir süreçte, oligopolleri destekleyen politikaları geri almaya başladı.


Ama J. P. Morgan'ın ekonomisini bozan sadece içeriden bir bozulma değildi. Ayrıca yeni teknoloji ve özellikle mikro elektronik şeklinde dışarıdan gelen bir baskı vardı. Olanları tasavvur etmenin en iyi yolu, üstünde buz kabuğu olan bir gölet hayal etmektir. Başlangıçta alttan yüzeye çıkmanın tek yolu kenarlardır. Ancak buz kabuğu zayıfladıkça tam ortasından yumruk atmaya başlayabilirsiniz.


Gölün kenarları saf teknolojiydi: kendilerini aslında elektronik veya yazılım işinde olarak tanımlayan şirketler. 1990'da "startup" kelimesini kullandığınızda bunu kastetmiş olurdunuz. Ancak şimdi startuplar buz kabuğunu tam ortasından yumrukluyor ve perakendeciler, TV ağları ve araba şirketleri gibi yerleşik firmaları yerinden ediyor.


Ancak J. P. Morgan'ın ekonomisinin çöküşü teknolojik anlamda yeni bir dünya yaratsa da, toplumsal anlamda norma bir dönüş oldu. Sadece 20. yüzyılın ortalarına kadar geriye bakarsanız, insanların kendi şirketlerini kurarak zenginleşmesi yeni bir fenomen gibi görünüyor. Ama daha geriye bakarsanız, bunun aslında varsayılan olduğunu anlarsınız. Yani gelecekte beklememiz gereken şey aynı. Gerçekten de, kurucuların hem sayısının hem de zenginliğinin artmasını beklemeliyiz, çünkü her on yılda bir yeni bir startup kurmak daha kolay hale geliyor.


Bir startup kurmanın kolaylaşmasının bir nedeni de sosyal. Toplum kavramı (yeniden) özümsüyor. Şimdi bir tane başlatırsanız, ebeveynleriniz bir nesil önce olduğu gibi çıldırmaz ve bunun nasıl yapılacağına dair bilgi çok daha yaygındır. Ancak şimdi bir startup kurmanın daha kolay olmasının ana nedeni, daha ucuz olması. Teknoloji, hem ürün inşa etme hem de müşteri edinme maliyetini düşürdü.


Bir startup kurmanın azalan maliyeti, kurucular ve yatırımcılar arasındaki güç dengesini değiştirdi. Eskiden, startup başlatmak bir fabrika kurmak anlamına geldiğinde, bunu yapmak için yatırımcıların iznine ihtiyacınız vardı. Ancak şimdi yatırımcıların kuruculara, kurucuların yatırımcılara ihtiyaç duyduğundan daha fazla ihtiyacı var ve bu, artan risk sermayesi miktarıyla birleştiğinde, değerlemeleri artırdı.


Dolayısıyla, bir startup kurmanın azalan maliyeti, zengin insan sayısını iki şekilde artırır: bu, daha fazla insanın onları başlatması ve başlatanların daha iyi şartlarda parayı artırabilmesi anlamına gelir.


Ancak işin içinde üçüncü bir faktör daha var: şirketlerin kendileri daha değerli çünkü yeni kurulan şirketler eskisinden daha hızlı büyüyor. Teknoloji, bir şeyleri inşa etmeyi ve dağıtmayı sadece daha ucuz hale getirmekle kalmadı, aynı zamanda daha hızlı hale getirdi.


Bu trend uzun zamandır devam ediyor. 1896 yılında kurulan IBM, 45 yılda 2020 milyar dolar gelire ulaştı. 1939'da kurulan Hewlett-Packard’ın bu gelire ulaşması 25 yıl sürdü. 1975 yılında kurulan Microsoft’un ise 13 yıl. Şimdi hızlı büyüyen şirketler için norm 7 veya 8 yıl.


Hızlı büyümenin kurucuların hisselerinin değeri üzerinde çift etkisi var. Bir şirketin değeri, gelirinin ve büyüme oranının bir fonksiyonudur. Yani bir şirket daha hızlı büyürse, yalnızca bir milyar dolarlık geliri daha erken elde etmekle kalmaz, aynı zamanda şirket o noktaya ulaştığında, daha yavaş büyüdüğünden daha değerli olur.


Bu yüzden kurucular bazen çok genç yaşta çok zengin olurlar. Bir startup kurmanın düşük başlangıç ​​maliyeti, kurucuların genç yaşta başlayabilecekleri anlamına geliyor ve şirketlerin günümüzde hızlı büyümesi, başarılı olmaları halinde sadece birkaç yıl sonra şaşırtıcı derecede zengin olabilecekleri anlamına geliyor.


Artık bir şirket kurmak ve büyütmek hiç olmadığı kadar kolay. Bu, daha fazla insanın onları başlattığı, yatırımcılardan daha iyi şartlar elde edenlerin ve sonuçta ortaya çıkan şirketlerin daha değerli hale geldiği anlamına geliyor. Bu mekanizmaların nasıl çalıştığını ve 20. yüzyılın büyük bölümünde startup'ların bastırıldığını anladıktan sonra, Amerika'nın Gini katsayısının neden arttığını açıklamak için ülkenin Reagan yönetimi altında aldığı belirsiz bir sağa dönüşe başvurmanıza gerek yok. Tabii ki Gini katsayısı artıyor. Daha fazla insan daha değerli şirketler kurarken, bu nasıl olmasın?
